<!DOCTYPE HTML PUBLIC "-//W3C//DTD HTML 4.01 Transitional//EN"><HTML>
<HEAD>
<TITLE>Ixquick varnar: EU-parlamentet vill g&#246;ra alla s&#246;kmotorer till myndigheternas spioner</TITLE>
<META HTTP-EQUIV="Content-Type" CONTENT="text/html; charset=utf-8">
</HEAD>
<BODY>
<table width="620" border="0" align="center" cellpadding="0" cellspacing="0">
  <tr>
    <td align="right"><a href="../../index.html"><img src="../../graphics/ixquick_logo.gif" width="148" height="56" border=0></a></td>
  </tr>
  <tr>
    <td align="center"></td>

  </tr>
  <tr>
    <td height="20">&nbsp;</td>
  </tr>
  <tr>
    <td><p>
<h1 style="margin-top:6px;">Ixquick varnar: EU-parlamentet vill göra alla sökmotorer till myndigheternas spioner</h1> 
<h2><i>Ixquick och Startpage fortsätter att bekämpa Storebrors datalagringsvillkor i deklaration 29</i></h2></p>

<font style="font-size:16px; text-align:justify; font-family:'Times New Roman', Times, serif;" align="justify">

28 juni 2010 09:33
<p align='justify'>BRYSSEL, NEW YORK och ZEIST, Nederländerna --(<a href="http://www.businesswire.com/">BUSINESS WIRE</a>)--Ett orimligt förslag om att spara all Internet-söktrafik, ”Skriftlig deklaration 29”, antogs i förra veckan av Europaparlamentet. Åtgärden har framställts som ett sätt att bekämpa barnporrgrupper, men den kontroversiella deklarationen innebär att sökmotorer inom EU måste lagra all söktrafik i upp till två år, för att den senare ska kunna anlyseras av myndigheterna.</p>
<p align='justify'>Sökmotorn Ixquick (<a href="http://www.ixquick.com">www.ixquick.com</a>), av många betraktad som världens mest privata sökmotor, har skapat sig ett rykte som integritetsskyddande genom att inte lagra några som helst data om användarnas sökningar. Företaget känner sig orättvist drabbat och utpekat av förslaget om datalagring och har tydligt deklarerat att man tänker kämpa mot att förslaget omsätts till bindande lag.</p>
<p align='justify'>"Eftersom Google, Yahoo och Bing redan sparar sökdata från sina användare, är det uppenbart att det här förslaget riktar sig mot Ixquick och vår engelskspråkiga tjänst Startpage (<a href="http://www.startpage.com">www.startpage.com</a>)", förklarar Robert Beens, Ixquicks verkställande direktör. ”Vi har jobbat hårt för att skapa en integritetsskyddande sökmotor som tar fasta på andemeningen i EU:s dataskydd – i linje med de strikta rekommendationerna från EU:s artikel 29-arbetsgrupp för datasäkerhet. Den nu antagna deklarationen visar tydligt att den ena handen inom EU inte har en aning om vad den andra gör."</p>

<p align='justify'>Robert Beens är orolig för att förslaget, om det omsätts i lag, på ett allvarligt sätt kommer att hota den personliga integriteten för över 500 miljoner laglydiga EU-medborgare. Genom en lösning där man lagrar alla personers sökdata, i stället för att rikta insatserna mot enbart kända eller misstänkta brottslingar, ges regeringar och myndigheter tillgång till mängder av information om i princip alla invånare i Europa. Det kan röra sig om politiska åsikter, medicinsk information, känsliga personliga uppgifter och arbetsrelaterat material. Dessutom menar många kritiker att spridningen av barnpornografi inte kommer att förhindras.</p>
<p align='justify'>"Sexförbrytarna på nätet har egna hemliga nätverk. De hittar inte sina bilder och filmer genom sökmotorer”, säger Alex Hanff på Privacy International, en lobbyorganisation som nu startar en kampanj mot förslaget. ”I åtta år hjälpte jag rättsväsendet att spåra sexförbrytare på nätet. Under hela den tiden stötte vi aldrig på något fall där data från sökmotorer var av betydelse."</p>
<p align='justify'>Ixquick kommer att delta i Privacy Internationals kampanj för att hindra att de åtgärder som beskrivs i parlamentets skriftliga deklaration 29 blir gällande lag.</p>
<p align='justify'>"Rätten till den personliga integriteten är fundamental och utgör grunden för ett fritt samhälle. De otroliga framgångarna för Ixquick och Startpage visar att folk inte vill ha en spion som hänger över axeln när de surfar”, säger Robert Beens. ”Våra regeringar måste förstå att lösningen inte är att övervaka laglydiga medborgare, och vi kommer att följa våra principer och göra vad vi kan för att skydda allmänhetens möjligheter att söka utan hot mot integriteten."</p>

<BR>
<b>Om Ixquick och Startpage</b>

<p align='justify'> Ixquick är en prisbelönt sökmotor med en marknadsledande sekretesspolicy och användare över hela världen. Ixquick har tilldelats EU Privacy Seal av den oberoende certifieringsmyndigheten Europrise. Mer information finns på <a href="http://www.ixquick.com">www.ixquick.com</a> och <a href="http://www.startpage.com">www.startpage.com</a>.</p>

<p>Frågor från journalister besvaras av:<BR><BR>
EU Media Relations, Ixquick <BR>
Alex van Eesteren, +31-30-6971778<BR>
<img src="../../graphics/alex_email_black.gif" align="absmiddle" width="111" height="16">
<BR><BR>
OCH<BR><BR>
U.S. Media Relations, Startpage <BR>
dr Katherine Albrecht<BR>
877-434-3100 (gratisnummer inom USA) <BR>

+1-973-273-2125 (vid internationella samtal)<BR>
<img src="../../graphics/kma_startpage_email_black.gif" align="absmiddle">

</td>
  </tr>
  <tr>
    <td>&nbsp;</td>
  </tr>

</table>
</BODY>
</HTML>


