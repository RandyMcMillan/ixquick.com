<!DOCTYPE HTML PUBLIC "-//W3C//DTD HTML 4.01 Transitional//EN"><HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<TITLE>Klanten kiezen voor privacy -vriendelijke zoekmachine in het licht van onthullingen rond PRISM</TITLE>
</HEAD>
<BODY>
<table width="620" border="0" align="center" cellpadding="0" cellspacing="0">
  <tr>
    <td colspan="2" align="right"><a href="../../index.html"><img src="../../graphics/startpage_logo.gif" border=0></a></td>
  </tr>
  <tr>
    <td colspan="2" align="center"></td>

  </tr>
  <tr>
    <td colspan="2" height="20">&nbsp;</td>
  </tr>
  <tr>
    <td colspan="2"><p>
    <h1 style="margin-top:6px;">Klanten kiezen voor privacy -vriendelijke zoekmachine in het licht van onthullingen rond PRISM</h1> </p>
    
<font style="font-size:16px; text-align:justify; font-family:'Times New Roman', Times, serif;" align="justify">
   10 Juni, 2013
   <p align='justify'>NEW YORK: Woedende internetgebruikers, op zoek naar een alternatief voor de bedrijven die ze vertrouwden maar die hun privacy te grabbel gooiden, keren zich tot het bedrijf dat"'s werelds meest privacy-vriendelijke zoekmachine" biedt.</p>

   <p align='justify'><b>StartPage</b> en haar zuster <b>Ixquick</b> werden in 2006 gelanceerd om in de bres te springen voor de privacy en burgerlijke vrijheden van haar gebruikers. StartPage biedt een privacy-vriendelijk portal dat zoekresultaten van Google verschaft, terwijl Ixquick op privacy-vriendelijke wijze zoekresultaten aanlevert van andere zoekmachines.</p>

   <p align='justify'>De diensten hebben niet deelgenomen aan PRISM, en hebben ook nooit gegevens van gebruikers doorgegeven aan de Amerikaanse nationale overheid of andere overheids- of andere instellingen in de V.S. of waar ook ter wereld. En dat kunnen negen van de grootste internetbedrijven niet zeggen.</p>

   <p align='justify'>"De privacy van onze gebruikers berust op drie belangrijke pijlers", verklaart Robert Beens, CEO van StartPage en Ixquick. "Wij zijn gevestigd in Nederland, we gebruiken gecodeerde verbindingen en -- wat nog het belangrijkste is -- we slaan geen persoonlijke zoekgegevens van onze gebruikers op."</p>
<ul>
<li>
   <b>Geen gegevens van gebruikers opgeslagen:</b> StartPage en Ixquick slaan geen gegevens van gebruikers op, zoals IP-adressen en zoekopdrachten. Overheidsinstellingen hebben daardoor ook geen reden om erom te vragen. Deze privacy is volledig: het bedrijf weet zelf niet eens wie de klanten zijn, en kan dus ook niets delen met de overheid.
</li><br>
<li>
   <b>Gecodeerde (HTTPS) verbindingen:</b> StartPage en Ixquick waren de eerste zoekmachines die gebruik maken van automatische codering op alle verbindingen om 'afluisteren' te voorkomen. Wanneer zoekbewerkingen zijn gecodeerd, kunnen derde partijen, zoals internetproviders, hackers en overheidsfunctionarissen de internetverbindingen niet afluisteren om te zien wat de gebruikers zoal zoeken.
</li><br/>
<li>
   <b>Niet onder Amerikaanse rechtsbevoegdheid:</b> StartPage en Ixquick zijn gevestigd in Nederland. Ze zijn hierdoor niet direct onderworpen aan Amerikaanse voorschriften, huiszoekingsbevelen of andere gerechtelijke bevelen. Ze kunnen niet worden gedwongen deel te nemen aan programma's als PRISM. Het bedrijf heeft in de 14 jaar dat het nu actief is nooit ook maar &eacute;&eacute;n bit aan gebruikersgegevens doorgegeven aan welke overheidsinstelling dan ook. Dat hoeft eigenlijk ook niemand te verbazen, want die gegevens heeft het bedrijf ook helemaal niet.
</li>
</ul>
<p align='justify'>StartPage en Ixquick zijn ook de enige zoekmachines waarvan de privacypraktijken door onafhankelijke instellingen zijn gecontroleerd en door <a href="http://www.european-privacy-seal.eu/ws/EPS-en/Ixquick-starpage">externe partijen zijn gecertificeerd </a> in het kader van het Privacy Seal-programma van de Europese Unie.</p>

    <p align='justify'>"Helaas is een schandaal als PRISM nodig om mensen bewust te maken van de afbrokkeling van privacy", aldus de op Harvard opgeleide privacy-expert Dr. Katherine Albrecht, die heeft meegeholpen aan de ontwikkeling van StartPage. "Mensen zijn het zat dat ze altijd in de gaten worden gehouden. Daarom gaan ze op zoek naar alternatieven. We voeren nu al 3 miljoen privacy-vriendelijke zoekopdrachten per dag uit, en we verwachten dat dit aantal nog gaat stijgen naarmate meer mensen zoekmachines die hun priv&eacute;gegevens opslaan en doorgeven de rug toekeren."</p>

    <p align='justify'>Het bedrijf gaat haar privacydiensten deze zomer uitbreiden met de toevoeging van een nieuw privacy-vriendelijk e-mailproduct, onder de naam <a href="https://www.startmail.com/">StartMail</a>. Startmail gaat een privacy-vriendelijk e-mailplatform met sterke codering bieden waarvan gebruikers tegen betaling gebruik kunnen maken. Personen die zijn ge&iuml;nteresseerd in deelname aan de b&egrave;tatestfase van het programma kunnen zich aanmelden op <a href="https://www.startmail.com/">www.StartMail.com</a></p>

<br/>
</td>
  </tr>
    <td style='vertical-align:top;'><p align='justify'><b>E.U. Contact Person</b>: <br/>
           Alex van Eesteren <br/>
           Sales & Business Development<br/>
           <a href = "https://startpage.com" target = "_blank">www.StartPage.com</a> // <a href = "https://www.ixquick.com" target = "_blank">www.Ixquick.com</a><br/>
           +31-30-6971778
        </p> 
    </td>
  </tr>
  <tr>
    <td>&nbsp;</td>
  </tr>
</table>
</BODY>
</HTML>
