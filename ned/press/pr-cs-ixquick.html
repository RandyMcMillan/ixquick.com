<html>
<head>
<META HTTP-EQUIV="Content-Type" content="text/html; charset=utf-8">
<title>Meta-zoekmachine Ixquick.com gecertificeerd voor Privacy beleid</title>
</head>
<body>
<table width="750" border="0" align="center" cellpadding="0" cellspacing="0">
  <tr>
    <td align="right"><a href="../index.html"><img src="../../graphics/ixquick_logo.gif" width="148" height="56" border=0></a></td>
  </tr>
  <tr>
    <td align="center"><h1 style="font-size:22px;">Persbericht</h1></td>
  </tr>
  <tr>
    <td><font style="font-size:16px;">Haarlem &#150; 28 november 2006</font>
  </tr>
  </tr>
  <tr>
    <td height="20">&nbsp;</td>
  </tr>
  <tr>
    <td><font style="font-size:17px;"><i>Onafhankelijke autoriteit Certified Secure waarborgt Privacy claims</i></font><br>
<h1 style="font-size:25px; margin-top:6px;">Meta-zoekmachine Ixquick.com gecertificeerd voor Privacy beleid</h1>
<font style="font-size:18px; text-align:justify; font-family:'Times New Roman', Times, serif;" align="justify">Haarlem &#150; Als eerste zoekmachine ter wereld is Ixquick.com erin geslaagd om haar privacybeleid gecertificeerd te krijgen. Ixquick, een in Nederland gevestigde internationale meta-zoekmachine, stelt hiermee een nieuwe norm als het gaat om bescherming van de privacy van zoekmachine-gebruikers. <br> Op 23 november overhandigde Certified Secure, autoriteit op het gebied van certificering in de online-wereld, het certificaat aan de directie van Ixquick. Daarmee is de claim van Ixquick, dat er geen privacygevoelige gegevens van haar gebruikers worden opgeslagen, nu ook volledig getoetst en aantoonbaar gegarandeerd.
  <br>
  <br>
&ldquo;Mensen vertrouwen hun meest intieme gedachten toe aan een zoekmachine&rdquo;, stelt Alex van Eesteren van Ixquick. Weinig mensen weten dat hun zoekgegevens worden opgeslagen, en hoe makkelijk het is om die gegevens te herleiden naar de individuele gebruiker. &ldquo;Toen onlangs de zoekgegevens van 650.000 klanten van AOL in Amerika op straat kwamen te liggen, bleek weer eens overduidelijk welke gevaren dit voor de privacy kan opleveren.&rdquo;
  <br>
  <br>
In juni 2006 kondigde Ixquick als eerste en enige zoekmachine aan te stoppen met het vastleggen van de privacy-gevoelige informatie van haar gebruikers. De gebeurtenissen rond AOL in de VS onderstrepen nogmaals het belang van dit beleid.
  <br>
  <br>
&ldquo;Door alle vereisten van onze &ldquo;Privacy Certification Procedures&rdquo; te implementeren, bewijst Ixquick dat het de bescherming van de privacy van haar klanten uiterst serieus neemt&rdquo;, stelt Certified Secure CEO Joost Pol. &ldquo;Ixquick heeft het certificaat verkregen na een uitgebreide inspectie door onze privacy specialisten. We ontwikkelen namelijk niet alleen uitvoerige richtlijnen, maar we zorgen er ook voor dat deze blijvend worden ge&#239;mplementeerd&rdquo;.
  <br>
  <br>
&ldquo;Je kunt natuurlijk makkelijk zeggen dat je geen privacy gevoelige data meer opslaat, wij wilden dit ook zwart op wit kunnen bewijzen. Met de certificering door Certified Secure hebben Ixquick gebruikers nu ook de onafhankelijke garantie daarvan gekregen.&rdquo;, aldus Van Eesteren.
  <br>
  <br>
Meer over Ixquick en haar privacybeleid; <a href="https://ixquick.com/ned/protect_privacy.html" style="color:#0e2fff;">ixquick.com/ned/protect_privacy.html</a>.
  <br>
  <br>
  <b>Noot voor de redactie:</b><br>
 - Voor meer informatie over Ixquick kunt u contact opnemen met Surfboard Holding BV; <br>&nbsp;&nbsp;&nbsp;Alex van Eesteren, telefoon +31 (0)30 6971778, meer informatie; <a href="../../pers/index.html" style="color:#0e2fff;">www.ixquick.com/pers</a><br>
 - Meer informatie over Certified Secure BV: <a href="http://www.certifiedsecure.nl" style="color:#0e2fff;">www.certifiedsecure.nl</a>, <a href="mailto:info@certifiedsecure.nl" style="color:#0e2fff;">info@certifiedsecure.nl</a>
  <br>
  <br>
  <b>Over Ixquick</b><br>
Ixquick is een internationale meta-zoekmachine, gevestigd in Nederland, die bij elke zoekopdracht steeds 14 internationale en lokale zoekmachines combineert. Commerci&#235;le manipulatie van zoek- resultaten wordt hiermee tot een minimum beperkt. Deze methode levert meer relevante resultaten op.
  <br>
  <br>
  <b>Over Certified Secure</b><br>
Certified Secure BV is een toonaangevende Certificatie Autoriteit die websites, bedrijven en IT professionals certificeerd. Deze certificaties omvatten een breed gebied, van privacy bescherming tot het veilig programmeren. Door het ontwikkelen van duidelijke en diepgaande richtlijnen en door het certificeren van de professionals die de implementatie van deze richtlijnen controleren, maakt Certified Secure Privacy en Security betrouwbaar.
  <br>
<hr></td>
  </tr>
  <tr>
    <td>&nbsp;</td>
  </tr>
</table>

</body>
</html>
